---
sidebar_position: 1
title: Правила користування послугами
---

# Правила користування послугами

Ці Правила користування послугами (надалі - правила) є невід'ємною частиною Публічного договору (оферти) з надання у строкове платне користування віртуальної інфраструктури (послуг з обробки даних).

1. Замовник, при користуванні Послугами зобов‘язаний вживати всіх необхідних заходів для попередження можливої шкоди інтересам Виконавця та третім особам.

2. Замовник зобов‘язаний не використовувати Послуги та обладнання Виконавця для заподіяння шкоди Виконавцю, його клієнтам, третім особам.

3. Замовник при користуванні Послугами зобов‘язаний керуватись та не порушувати чинне Законодавство України, та не сприяти таким порушенням.

4. Замовник зобов‘язаний вживати всіх необхідних та достатніх заходів задля забезпечення безпеки (унеможливлення доступу сторонніх осіб) до його особистого кабінету, та до його Послуги.

5. Замовник несе індивідуально юридичну відповідальність за дії (бездіяльність) які спричинили збитки Виконавцю або третім особам.

6. Замовник несе індивідуальну юридичну відповідальність за порушення чинного законодавства України при користуванні Послугами Виконавця.

7. **Замовник зобов‘язаний:**

7.1. не вчиняти дії (бездіяльність) що порушують чинне законодавства України;

7.2. не вчиняти дії (бездіяльність) спрямовані на порушення нормального функціонування елементів локальної мережі чи мережі Інтернет (комп'ютерів, іншого обладнання чи програмного забезпечення) які не належать Замовнику;

7.3. не вчиняти дії (бездіяльність) які можуть спричинити збитки Виконавцю або третім особам;

7.4. не вчиняти дії (бездіяльність) що можуть спричинити порушення нормального функціонування елементів мережі Інтернет (комп'ютерів, серверів, іншого обладнання чи програмного забезпечення), які не належать Замовнику;

7.5. не вчиняти дії (бездіяльність) щодо зберігання, публікації, передачі, відтворення, розповсюдження будь-яким способом, використання в будь-якому вигляді програмного забезпечення або інших результатів інтелектуальної діяльності (інтелектуальної власності третіх осіб), що охороняються, та засобів індивідуалізації без дозволу власника;

7.6. надавати відповіді на запит Виконавця на отриману Виконавцем скаргу від третіх осіб про порушення Замовником їх прав протягом 14 (чотирнадцяти) календарних днів з моменту надсилання такої скарги Виконавцем Замовнику. Відповідь Замовника повинна містити пояснення щодо вимог третьої особи, що пред'являються в скарзі, в іншому випадку відповідь Замовника на отриману скаргу вважається не наданою Виконавцю;

7.7. не вчиняти дії (бездіяльність) щодо зберігання, публікації, передачі, відтворення, розповсюдження будь-яким способом, використання в будь-якому вигляді програмного забезпечення або інших матеріалів, що містять віруси та інші шкідливі компоненти;

7.8. не вчиняти дії (бездіяльність), які прямо чи опосередковано передбачають масове розсилання або сприяння масовому розсиланню повідомлень електронної пошти та інших повідомлень будь-якого характеру (при виявленні даних дій обмеження надання Послуг Замовнику здійснюється автоматично);

7.9. не вчиняти дії (бездіяльність) щодо поширення, публікації, обробки інформації, що суперечить вимогам чинного законодавства України;

7.10. не вчиняти дії (бездіяльність) щодо реклами послуг, товарів, інших матеріалів, поширення яких обмежено чи заборонено чинним законодавством України;

7.11. не вчиняти дії (бездіяльність) щодо фальсифікації технічних реквізитів, видані Виконавцем, під час передачі даних у мережу Інтернет;

7.12. не вчиняти дії (бездіяльність) для використання неіснуючих зворотних адрес при надсиланні електронних листів та інших повідомлень;

7.13. не вчиняти дії (бездіяльність) які спрямовані на отримання несанкціонованого доступу до обладнання або інформаційного ресурсу, що не належить Замовнику, подальше використання такого доступу, а також знищення або модифікація програмного забезпечення або даних, що не належать Замовнику, без погодження з власниками цього програмного забезпечення чи даних, або адміністраторами цього інформаційного ресурсу (під несанкціонованим доступом розуміється доступ будь-яким способом, відмінним від передбачуваного власником ресурсу);

7.14. не вчиняти дії (бездіяльність) з передачі комп'ютерам, серверам чи обладнанню третіх осіб інформації, що створює зайве (паразитне) навантаження на ці комп'ютери чи обладнання, а також проміжні ділянки мережі, в обсягах, що перевищують мінімально необхідні для перевірки зв'язності мереж та доступності окремих її елементів;

7.15. не вчиняти дії (бездіяльність) щодо сканування вузлів мереж з метою виявлення внутрішньої структури мереж, вразливості безпеки, списків відкритих портів тощо, без явної згоди власника ресурсу, що перевіряється;

7.16. не вчиняти дії (бездіяльність) задля порушення вимог щодо захисту інформації, що становлять загрозу для функціонування інших (що не належать Замовнику) ресурсів локальної або глобальної комп'ютерної мережі;

7.17. не вчиняти дії (бездіяльність) щодо розсилання повідомлень електронної пошти від імені адрес, які не належать мережі (домену) Замовника.

8. У випадку, якщо Замовник порушує дані Правила (у тому числі через необережність), або на обґрунтовану думку Виконавця використання Послуг Замовником може призвести до порушення чинного законодавства України, завдати шкоди Виконавцю та/або третім особам, викликати збій технічних та програмних засобів Виконавця та третіх осіб, Виконавець має право:

▪ призупинити та/або обмежити надання Послуг Замовнику;

▪ заблокувати доступ Замовнику до особистого кабінету;

▪ відмовити Замовнику у наданні нових Послуг;

▪ відмовити Замовнику у продовженні існуючих Послуг.